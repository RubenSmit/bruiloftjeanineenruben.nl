---
title: Laatste info voor de driedaagse gasten
description: Meer informatie over de paklijst, kamerindeling, en kleine details van de bruiloft.
layout: default
---

## Paklijst: Beddengoed
Vergeet je beddengoed niet! Er staan bedden met kussens en dekens klaar, maar de lakens moet je zelf meenemen. Als je ze vergeet, zijn ze te huren voor 15€ bij de locatie.

## Aankomst
De aankomst staat op 11:00, maar dat mag vrij vertaald worden voor inloop vanaf 11:00. Komt het beter uit om pas tijdens de lunch, of zelfs pas vanaf het burgerlijk huwelijk erbij te zijn? Geen probleem. Geef het wel even door aan de [ceremoniemeesters](mailto:ceremoniemeesters@bruiloftjeanineenruben.nl) (mocht je dat nog niet gedaan hebben).
Qua kleding bij aankomst: het is aan het begin inloop en een tour over de locatie. Er is daar genoeg tijd om je nog leuk om te kleden voor het burgerlijk huwelijk. Dus tip: trek bij een lange autorit comfi auto-kleding aan. 

## Allergieën
Mocht je een allergie hebben, check dan voor het eten de [allergieën-pagina](/allergieen) even. Hier komt per maaltijd de ingrediëntenlijst en welk gerecht je wel of niet kunt eten. Zeker dinsdagavond kan dat handig zijn.

## Kamerindeling
Voor de [kamerindeling](/kamers) hebben we een plattegrondje gemaakt met waar je kamer is en wie er in je kamer slapen.

## Groepsfoto's
De groepsfoto's zullen woensdag na de lunch, voor de kerkdienst genomen worden. Om het zo soepel en efficiënt mogelijk te laten verlopen, kun je hier alvast de [fotovolgorde](/fotovolgorde) bekijken.

## Woensdagochtend
Zouden jullie woensdagochtend tussen 10:00 en 11:00 willen helpen met spullen klaarzetten?
PS dames: voel je niet verplicht. Als je dat uurtje nodig hebt voor je haar, [doe dat dan vooral rustig aan](https://www.youtube.com/watch?v=32Oc2d_3yEk).

We hadden een grove verdeling in gedachten, maar als je het niet ziet zitten, zeg het dan even tegen de ceremoniemeesters.
- Ruben vdB, Yuki, Po, Matthijs, Ken: Techniek en band
- De Jongens: [Kerkdienst](/kerkdienst) opzetten (evt. Tom en Jin de receptie-snacks)
- Alphanen: Lunch, receptie en drinken klaarzetten
- Baja en Barrie: Bruidstaart voorbereiden
- Tika en Huds: Hotpots aanzetten en vullen
- Olaf en Josanne: Koffie- en theecontainers vullen
- Broers/Zussen Smit en De Jong: Daggasten de camping wijzen en auto's strak laten inparkeren
- M&M's: ontbijt opruimen

## Donderdag opruimen en (optioneel) pretpark + na-borrel
Donderdag gaan Ruben en Jeanine sws naar Slagharen. Kom vooral gezellig mee! We gaan zien hoe brak/moe we zijn, maar wordt vast grappig. Er zijn plenty AH-spaarkaarten in omloop met 2e kaartje gratis bij Slagharen, dus ga mee en praat iemand om :)
Mochten er nog wat fustjes over zijn, is daarna uiteraard ook het uitgelezen moment om ons van de open fusten af te helpen.

Voordat we naar Slagharen gaan, willen we de locatie nog opruimen. Dat is voornamelijk alle decoratiespullen en techniek weer in de busjes/auto's zetten en de locatie veegschoon achterlaten. Verdere schoonmaak wordt door de locatie gedaan.

## En vooral
Wij hebben er echt megaveel zin in :)

xx Ruben en Jeanine
